DIASPORA PËR UNITET DHE VAZHDIMËSI

Në dt 9 Gusht 2021 një takim me tematikë kushtuar diasporës u realizua me bashkëpunimin e organizatave jo qeveritare: “Lobi Euro-Atlantik Shqiptar(LEASH)”i shtrirë në disa shtete të Evropës me qendër në Greqi, Federata Kombëtare e Shoqatave Shqiptare Itali(FNAI)” si edhe Fondacioni “Akademia Alternative Rrënjët tona", Tiranë. Falë transparencës, bashkëpuntorëve dhe aktiviteteve që kryejnë këto organizata u arrit një pjesëmarrje e admirueshme me aktivistë, drejtues e përfaqësues të komuniteteve shqiptare nga Greqia, Anglia, Italia, Norvegjia, Zvicra, Belgjika, Greqia, përfshirë edhe intelektual e studjues nga Maqedonia Veriore, Presheva, Mali i Zi, Kosova e Shqipëria. Në takim u shtjelluan katër tema, ku siparin e hapi zj.Brikena Qama, presidente e Lobit Euro-Atlantik e cila paraqiti rolin e organizatës në gjithë përfshirje për ruajtjen e identitetit kombëtar, në integrim e në aspektin e vullnetarizmit, përfshirë atë të bashkëpunimit shumë palësh ndërshtetëror në trajtimin e zgjidhjen e problemeve që shqetësojnë sot mërgatën shqiptare si një forcë e pa evitueshme. Pikërisht për depolitizimin e mërgatës shqiptare u trajtua edhe tema e dytë nga prof.ing.Sazan Guri i cili në kumtesën e tij bëri thirrje për një bashkërendim të diasporës mbasi, siç tha "vetëm nuk mundemi të ecim përpara, ndërsa së bashku atë që është në hiç, mund ta kthejmë në dobinë tonë për të arritur realizimin e ndryshimeve rrënjësore në atdheun e origjinës duke filluar nga kërkesat për të drejtën e votës e të pjesëmarrjes në drejtim të zhvillimeve e ndryshimeve sociale-politiko-ekonomike'. “Të drejta të cilat nuk arrijnë ta shohin dritën e tyre nga qëndrimet burokratike e indiferente të shtetit në realizimin e detyrimeve për diasporën” theksoi dr, Beskida Aliaj, drejtoreshë e Institutit të Ndihmës Sociale(Inas), krijuar nga Konfederata e Sindikatave Italiane në Shqipëri(Cisl) të cilat operojnë në mbështetje të emigrantëve shqiptarë në Itali e anasjelltas. Zvarritja e arritjes së një marrëveshje me shtetin Italian për sa i përket bashkimit të viteve të punës në bazë të kontributeve të derdhura në itali nga punonjësit me dy shtetësi për një pension dinjitoz, po bëhet gjithmonë e më shumë një tregues i pa aftësisë shtetërore në Shqipëri, e të veshit të shurdhër në Itali shtoi ajo. Për të mundësuar ndjekjen e takimit edhe nga aktivistë e dashamirës që ndodhen jashtë Shqipërisë, u realizua lidhja direkte me platformën Zoom nën përkujdesjen e z.Fehmi Bekteshi.Nga Kalabria, patëm kënaqësinë të ndiqnim prof. Antonio Bellusci, drejtor i qëndrës së kërkimeve social- kulturore “Gj.K.Skanderbeg” prift, teolog, studjues dhe shkrues i gjuhëve të ndryshme, ndërmjet arbërishtes, shqipes dhe arvanitasve në Greqi, të këngëve, dialekteve, traditave, tregimet gojore mbi kulturën, muzikën letërsinë etj.Prof. Antonio Bellusci ishte një nga mbështetësit e lobit Shqiptaro-Amerikan për çlirimin e popullsisë shqiptare në Kosovë nga pushtuesit Serb.Prof.A.Bellusci në kumtesën e tij shpjegoi origjinën e arbëreshëve dhe qëndresën e tyre në Itali si një fenomen i rrallë në të gjithë Diasporën Shqiptare të cilët kanë ruajtur për mbi 500 vjet gjuhën, traditat e zakonet.”Historia jonë fillon me qëndresën kundër pushtimit otoman e vazhdon këtu ku jemi sot, duke mbajtur gjallë gjuhën e arbrit, zakonet tona dhe identitetin tonë kulturor shqiptar” u shpreh ai. Më pas don Antonio Bellusci, falenderoi organizatorët për ftesën që i bënë si edhe mundësinë e krijuar për të qënë pjesë e këtij manifestimi të diasporës që ka nevojë për ndihmë konkrete, sepse gjuha po vdes dhe bashkë me gjuhën vdes edhe kombi.Në vazhdimësi e mori fjalën edhe Oficeria për Diasporën e Italisë av. Luljeta Cobanaj e cila theksoi rëndësinë e bashkëpunimit të shoqatave me organet shtetërore në përcjellje më direkte dhe bashkëpunuese të problemeve nga diaspora tek përfaqësitë tona diplomatike dhe Ministritë përkatëse.Më pas përshëndetjet vijuan me përfaqësues të Këshillit Kombëtar të Malit të Zi z.Tahir Tahiri, nga Tetova, kryetari i shoqatës së invalidëve të UÇK në Maqedoninë Veriore,z.Daim Hiseni së bashku me prof.Adem Abdullah, pedagog në fakultetin pedagogji -filozofi të Tetovës si edhe k.redaktor i revistës “Plejada”, nga Durrësi gjithashtu e pranishme ishte dhe poetja Avdije Hoxha e cila drejton shoqatën e invalidëve “Para &Tetraplegjik” së bashku me kryetarin e shoqatës “Durrësi Autokton”z.Abdullah Deliallisi, të cilët përshëndetën të pranishmit si edhe falenderuan organizatorët për këtë takim të rëndësishëm për rolin që duhet të ketë diaspora shqiptare në unifikimin dhe zhvillimin e kombit. Me këtë rast sollën përshëndetjet e tyre zv.pres, i Këshillit të Përgjithshëm të Lobit EASH, z. Daut Haxhaj dhe zj. Vjollca Zeqiri nga Norvegjia si edhe n/kryetari i degës së LEASH nga Zvicra, z.Sutki Hulaj, një kohësisht këshilltar për problemet e informacionit në LEASH, nga Italia përshëndeti aktivistja e shoqatës më të re ”Lidhja Diaspora Shqiptare Itali” zj.Antoneta Nushi dhe arbëreshi Mimmo Imbrogno, president i shoqatës “Vëllezërit Arbëreshë” i cili është vlerësuar si ambasador i paqes nga Network Globale(GSFEN). Nga Athina, në emër të shoqatës artistike -kulturore ”Korça”e mori fjalën zj.Elona Gjergo, kryetare e kësaj shoqate. Në emër të Federatës FNAI, anëtari i këshillit drejtues të saj, ing.Artan Shyti si edhe president i shoq. “AlbBell” në Veneto (it) shpjegoi rolin e federatës FNAI si një pikë referimi dhe bashkërendimi edhe me shoqata e instuticione vëndase në mbrojtje të të drejtave e detyrimeve që na takojnë, nga Italia gjithashtu foli presidenti i shoq.”Shqiponja”në Breshja z.Sherif Nuredini. Me interes u dëgjua dhe kumtesa e prof. Selman Sheme, drejtor ekzekutiv i akademisë së studimeve për Çamërinë. Protokolli i këtij takimi u mbajt nga zj. Fitore Haklaj, sekretare e Lobit për degën e Zvicrës, një piktore dhe poete e suksesshme. Takimi u drejtua nga ikona e Radio Televizionit Shqiptar Silvana Braçe me elokuencën, intonacionin e ngrohtësinë e frazave që përkonin bukur me mundin dhe rrugëtimin e dallëndyshe e nga diaspora mbarëshqiptare në Tiranë. "Edhe pse gusht, muaji i pushimeve" - ju drejtua ajo pjesëmarrësve- " mikpritja dhe interesimi juaj konfirmon se sa shumë vlerësohet diaspora, nismat e saj dhe dhe kontributi në unitetin dhe prosperitetin e kombit". Takimi u krye me prezencën e medias së shkruar e vizive. Nga Petrit Aliaj 9/8/2021

iimg takimi3


Mbahet takimi i dytë me synim të mbrojtjes së gjuhës dhe vlerave tona kombëtare

Lobi Euro-Atlantik Shqiptar ka mbajtur takimin e paralajmëruar në rrjetet sociale. Në takim, përveç përfaqësueses së Ambasadës së Republikës së Kosovës znj. Blerta Vehapi Rukolli, kishte edhe përfaqësues nga Kristiansand, Stavanger,Sandnes, Fredrikstad dhe Molde Kryetari i LEASH z.Fehmi Bekteshi, paraqiti rendin e ditës, me fokus mobilizimin dhe vetorganizimin e Mergatës, per ruajtjen e gjuhës dhe vlerave tona.Znj. Blerta konfirmoi edhe njëherë gatishmërinë e Ambasadës së Republikës së Kosovës, për të ndihmuar në këtë çështje më rëndësi jetike për Mërgatën.Ambasada e Republikës së Kosovës ka siguruar një numër të konsideruar librash dhe është në pritje të kërkesave për furnizim aty ku ka nevojë.Znj. Rukolli, në emër të Ambasadës së Republikës së Kosovës, përsëriti kërkesën për mobilizimin e pedagogëve formimin e listave me nxënës të interesuar dhe pedagog që jetojnë në Norvegji.Përfaqësuesit e LEASH sqaruan rolin organizativ, që ky organizëm mbarëkombëtar ka.Pra, një rol ndikues dhe ndihmues për ti jetësuar proceset e interesave tona të përbashkëta.U bisedua dhe u çmua lart puna e pedagogëve të tanishëm, të cilët po punojnë për ruajtjen e gjuhës shqipe. Vlerësimet kishin në fokus shumicën dërmuese të nxënësve të cilët nuk ndjekin asnjë kurs të gjuhës amtare. Një nder sfidat kryesore, që u shpreh në këtë takim, ishte pa përgjegjësia prindërore e ndikuar nga rrethanat e ndryshme pas luftës së Kosovës. Gjithashtu u fol gjatë rreth rëndësisë që ka gjuha amtare në formimin e aftësisë së fëmijëve për të ndërtuar bazën e njohjes dhe lehtësimin e ndërtimit të gjuhëve tjera.Si rëndësi tjetër që sjell organizimi i gjuhës amtare u numëruan edhe këta faktor : -formimi i identitetit , i vetëbesimit dhe ngritja e themeleve të çdo vlere dhe tradite kombëtare .▪︎Propozimi nga LEASH, për aktivizimin e klubeve, për nxënës shqiptarë ku mund të organizohet gjuha dhe kultura jonë , mirëkuptim nga përfaqësues të këtij takimi.Në audiotakim, përfaqësuesit e LEASH rrëfyen poashtu edhe per kontaktin me organizatoret e shkollës shqipe 《 New Life 》në SHBA.Organizatoret e ksaj shkolle kanë ofruar kapacitetin e tyre per të organizuar kurse online per nxënës të interesuar .Një mundesi kjo e cila po vleresohet pozitivisht nga LEASHÇdo prind që është i interesuar ti dërgoi fëmijët e tij, në shkolla shqipe ,mund të paraqitet me një shkresë tek komisioni për arsim dhe kulturë, në këtë e-mail:《albansklobby.norge@gmail.com 》Në përfundim të takimit palët ranë dakord, që takimet të nxjerrin në skenë realitetin organizativ në terren dhe të mbahen kontakte të rregulla me përfaqësues të Ambasadës së Republikës së Kosovës së paku një herë në muaj.Apeli i secilit pjesëmarrës kishte frymë të përbashkët brengosjen dhe gatishmërinë për marrjen e përgjegjësive për të filluar një mobilizim që kanalizon bashkëpunim të mirëfilltë me pedagog, prindër dhe nxënës.Në takim, pjesëmarrësit u pajtuan po ashtu që pesha kryesore e përgjegjësisë bie mbi prindër, institucione vendore, shoqata e organizata në Mërgatë dhe secili që dëshiron që identiteti dhe vlerat tona të mbartën tek trashëgimtarët tanë .Komisioni për arsim dhe kulturëLEASH-Norvegji

img lobikombi


Lobi Euro-Atlantik Shqiptar ka kryer takime të shumta 

Lobi Euro-Atlantik Shqiptar ka kryer takime të shumta me aktivistë, zyrtarë shtetërorë dhe pedagogë në Norvegji.Me ftesën e kryetarit të Lobit Euro-Atlantik Shqiptar-Norvegji z. Fehmi Bekteshi është zhvilluar takim virtual me mësuesit e shkollave shqipe në Norvegji.Në takim ishte e pranishme edhe Blerta Vehapi përfaqësuese nga Ambasada e Kosovës në Norvegji, Në audio-takim u shtjelluan këto tema: ▪︎Cilësia e mësimit plotësues në gjuhën shqipe në Norvegji ;▪︎Organizimi i klubeve për fëmijë;▪︎Mundësitë dhe mënyrat e bashkëpunimit ▪︎Përpilimi i listës me emra të mësuesve në Norvegji.z. Fehmi Bekteshi, foli për, projektet e LEASH, në veçanti projektin e sapo filluar për regjistrimin dhe klasifikimin e bashkatdhetarëve. Projekt ky i cili do ta lehtësojë punën e organizatës për t'i ndihmuar bashkatdhetarët në bashkërendimin e punëve dhe realizimin e objektivave.Një organizim i strukturuar që do të ketë si qëllim, integrimin e plotë të komunitetit tonë brenda shkollave shqipe. Z. Blerta Vehapi foli për rëndësinë e bashkëpunimit me institucionet e shtetit të Kosovës dhe kërkoi listën e arsimtarve që punojnë në shkollat shqipe.Udhëheqësi i komisionit për arsim z. Metush Bajrami foli për historikun e shkollës shqipe në Oslo, bashkëpunimin me Radio Rilindjen, bashkpunimin me bashkësinë fetare dhe shoqatat e tjera.U vlerësua po ashtu, mundësia e inkuadrimit të mësimit plotësues të gjuhës shqipe brenda sistemit arsimor dhe bashkëpunimi institucional me Qeveritë e Shqipërisë , Kosovës dhe Maqedonis së Veriut .Në takim ishte edhe z. Demi Hansen nga komisioni për financë, i cili foli për ekonominë dhe shprehu gadishmërinë për të ndihmuar financimin e projekteve të ndryshme.Zonj. Majlinda Halimi nga Shoqata ALBNOR Rogaland, foli për projektin e klubeve për fëmijë, rëndësinë dhe vlerat e mësimit të gjuhës shqipe dhe komunikimin brenda klubeve për fëmijë.Z. Agush Agushaj, njëri ndër themeluesit e shoqatës «Jæren Albansk kulturforening» në vitin 1994, mësues veteran dhe aktivist qysh në vitet nëntëdhjetë, tregoi për mënyrën dhe organizimin e mësimit plotësue dhe rëndësinë e ruajtjes së gjuhës shqipe brenda komunitetit shqiptarë në Diasporë. 


img takimi2


Takimi i antarëve me zyrtarë të lartë

Sigurisht Ministrisë iu bë e ditur puna e deritanishme e Lobit mbi bashkëpunimin me organizata të ligjshme në diasporë e vendet amë, të cilat shprehin vullnetin e tyre të mirë për t'u bërë pjesë e tij.
Në këtë takim u shtruan shumë probleme lidhur me diasporën, ku pikë e parë ishin shkollat Shqipe në mbarë globin ku jetojnë dhe punojnë Shqiptarë.
Përveç temës së mësimit të gjuhës shqipe u diskutuan dhe për ndërtimin e një strategjie të përbashkët ndërmjet dy Ministrive të Diasporës (Shqipëri - Kosovë), njohja e diplomave dhe dokumenteve tjera, lehtësimi i procedurave për leje pune sezonale dhe vizave.
 
 img takimi4